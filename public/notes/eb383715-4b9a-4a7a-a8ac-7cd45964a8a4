* Pakinabang
:PROPERTIES:
:ID:       eb383715-4b9a-4a7a-a8ac-7cd45964a8a4
:END:
1. Mapapaunlad ang kakayahan sa paggamit ng aklatan sa paghahanap ng mga materyales at mapapaunlad ang mga pagpapahalagang iskolarli.
2. Malillinang ang kakayahan sa mapanuring pagbasa at pagsulat tulad ng paggawa ng buod, pagtatala, pagbabalangkas ng mga ideya at pag-oorganisa ng mga impormasyon sa isang mapanghikayat na sulatin.
3. Makikilala ang mundo ng aklatan bilang balon ng impormasyon at datos at ang mundo sa pangkalahatan bilang batis ng ibaâ€™t ibang kaalamang kailangang salain at suriin para sa akademikong pagsulat.
4. Malilinang din ang hikayat ng pagtuklas ng kaalamang intelektwal, bagay na lubhang mahalagang bahaging pagkatuto.
5. Magkakaroon din ng kasiyahan sa pagtuklas ng kaalaman at sa pagkakataong makapagdagdag sa kaalaman ng lipunan.

6. Malilinang ang pagpapahalaga sa paggalang sa katotohanan at ang paggalang sa likha at akda ng iba bunga ng kanilang pag-aaral at akademikong pagsisikap.
7. Sa pamamagitan ng pagtatala at maingat na dokumentasyon ng pinaghalawan ng mga ideya at impormasyon ay maari ring masanay sa pagkilala sa akda ng may-akda at ang pagpapahalaga sa katapatang intelektwal bilang sangkap ng akademikong pagsulat.
8. Inaasahan ding mabubuksan ang isiping mga mag-aaral sa mapanuring pagbasa sa pamamagitan ng pagharap ng hamon ng pagiging obhektibo sa pagtanaw sa mga pangyayari at impormasyon
9. Matututunan din ang pagiging mapili sa pagsusuri ng mga datos na mahalaga at hindi ng mga impormasyong kapaki-pakinabang para sa tinutuntong imbestigasyon.
